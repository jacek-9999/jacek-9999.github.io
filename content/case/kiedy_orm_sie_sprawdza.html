<p>
<h4>Kiedy ORM się nie sprawdza a kiedy nie?</h4>
<hr>
</p>

<p>
    Największa i najlepiej zarabiająca aplikacja w której pracowałem była nakładką PHP na Postgresa.
    Nie miała ORM-a a żeby cokolwiek zrobić w tej aplikacji musiałeś kumać bazę. A dokładnie bazę danych. Wiedzieć co to explain i ogólnie co robisz.
<p/>

<p>
    Nie była to zła aplikacja pod względem czytelności. Przydałoby się wydzielenie kilku mikroserwisów ale ogólnie nie było tragedii.
</p>
<p>
    Korzystanie z bazy danych bez warstwy ORM zmuszało do myślenia gdy dodawałem nowe funkcjonalności korzystające z nowych tabel, rozbudowy istniejących. To już nie jest doklepanie kilku nowych pól do migracji w Laravelu a potem uruchomienie jej. To nie są manipulacje adnotacjami w Doctrine.
</p>

<p>
    Inny projekt komercyjny bez ORM-a. Przejąłem go i na początku się przestraszyłem bo wydawał si zamotany.
    Ale po pierwsze już za moment zarabiał bo osobiście podpinałem do niego płatności.
    A po drugie przy okazji dodawania tego modułu płatności zauważyłem, że można te moduły wpinać bardzo elastycznie.
</p>

<p>
    Mój moduł był niezależny, miał własny skrypt instalacyjny i deinstalacyjny.
    Tworzył własną grupę tabel i jeśli by go przenieść na osobny serwer to byłby pełnoprawnym mikroserwisem.
    Miał warstwę logiki biznesowej i osobną warstwę dostępu do bazy implementującą interfejs, za pomocą wzorców Command i Query.
    Czyli jeśli chciałbyś napisać kolejną warstwę dostępu do zupełnie innej bazy(nierelacyjnej?) to dla modułu byłoby bez różnicy.
    Implementujesz metody interfejsu i tyle go obchodzi.
    Gdzie to sobie zapisujesz jest nieważne, chcesz to zapisuj lokalnie w plikach csv albo na AWS.
</p>

<p>
    Brak ORM umożliwia niezależne zmapowanie procesu biznesowego. Jak to zrobisz z ORM-em?
    To już nie będzie niezależne. Można próbować to rozdzielić wzorcem Command-Query.
    I na przykład do query dać czysty sql bo query są częściej używane i muszą być lepiej zoptymalizowane.
    A w command zostawić ORM. Ale w większości projektów proces biznesowy będzie spięty z aktualnie używanym ORM bo tak jest szybciej i łatwiej pisać.
    Dopiero potem zaczną się fikołki ze wstrzykiwaniem zależności przy testowaniu tego o ile ktoś sobie będzie zaprzątał głowę testami.
    Po pewnym czasie(zależnym od tempa modyfikacji początkowo napisanego kodu) zacznie gryźć złożoność tych modeli i dług techniczny.
</p>
<p>
    W większości innych projektów spotykałem się z użyciem ORM.
    Zwykle to było ok dla niezbyt dużych systemów. Dostałem gotową bazę, miałem zrobić cruda.
    Użyłem ORM-a z Yii2 i na podstawie bazy miałem wygenerowany kod a potem jedynie to doszlifowałem.
    Czy to dobrze? Mogłem polecić klientowi Symfony, wpisywać joiny w adnotacje Doctrina i lepić to tygodniami.
    Także ORM ORM-owi nierówny.
</p>

<p>
    Mam też dwa dość słabe przykłady, oba w Laravelu i jego Eloquencie. Oba przejąłem gdy już miały po parę lat.
    W obu przypadkach widać było, że powstały w taki sam sposób choć te projekty były  tworzone w różnych firmach
    dla zupełnie różnych klientów w różnych częściach świata.
</p>

<p>
    Ludzie tworzyli je jak w tutorialu.
    Dodawali model, przypisywali mu tabelę w migracji.
    Dodawali model, dodawali relację do innego modelu.
    Dodawali pole w istniejącym. I cyk kolejna migracja.
</p>

<p>
    W efekcie było po ponad setkę modeli w każdym z projektów i te modele były na sztywno powiązane z Eloquent ORM.
    Czyli mieliśmy skomplikowaną wiedzę domenową danego biznesu wciśniętą na siłę w folder z modelami Laravela.
    Wiedzę wciśniętą na siłę w rzeczowniki jakimi są modele w ORM a jak wiadomo z DDD ważniejsze są przymiotniki.
</p>

<p>
    W obu projektach był problem N+1. Czyli masz np. tabelę „auta” i tabelę „koła”. W czystym sql jak chcesz listę kół według auta robisz SELECT id, car_id, name FROM wheels ORDER BY car_id.
    ORM może tego szukać poprzez samochody czyli najpierw pobierze listę samochodów(pierwszy SELECT), potem dla każdego będzie pobierał koła(srylion SELECT-ów).
    Są narzędzia do detekcji N+1, można samemu tego szukać zjawiska w logach. Tylko jak masz te +100 modeli w Eloquencie to powodzenia.
    O tym, że modele nie były w ogóle testowane wspominam z kronikarskiego obowiązku.
</p>

<p>
    Dlatego gdy tworzyłem ostatnio nowy projekt komercyjny w Laravelu nie chciałem popełnić tego błędu.
    Nie każda tabela w bazie była zmapowana jako model Laravela.
</p>

<p>
    Proste operacje crudowe były rzeczywiście robione z poziomu ORM na tych tabelach co potrzeba.
    Ale była skomplikowana logika która opierała się o warstwę dostępu do danych wewnątrz której był czysty SQL.
    Aby napisać odpowiednik jednego takiego SQL w ORM musiałbym robić instancję kilku typów modeli pobranych z bazy i operować nimi.
</p>
<p>
    Ten projekt był lepszy niż projekty z setką powiązanych i niestestowanych modeli,
    był efektem nauki na kosztownych błędach w poprzednich legacy projektach. Ale jeszcze nie był tak dobry jak mógłby być. Gdybym go dzisiaj pisał…
    Tutaj skasowałem cały akapit bo w sumie zdradziłbym na tacy sposób na zarobienie pieniędzy.
    Szczególnie patrząc na konkurencję która lepi kulki z błota.
</p>
<p>
    Zainteresowanych tworzeniem quality software’u zorientowanego na zarabianie zapraszam do działu kontakt.
    Z rzemiosła jestem programistą ale w duszy przedsiębiorcą.
    Ze mną dogadasz się lepiej niż z typowymi typkami z IT którzy kłócą się między sobą o taby i spacje.
</p>
<p>
    Jeśli jesteś leaderem technicznym zespołu również pisz.
    Oprócz usług programistycznych mogę w ramach kilku godzin obejrzeć Twój projekt przez pryzmat kilkudziesięciu projektów w których ja brałem udział.
    Kilka godzin i otrzymasz feedback z zewnątrz ze świeżym spojrzeniem.
</p>