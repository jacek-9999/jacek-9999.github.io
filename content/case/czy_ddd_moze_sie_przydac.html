<p>
<h4>Czy DDD może się przydać?</h4>
<hr>
</p>
<p>
    Większość aplikacji webowych jest CRUD-em. Czasem prostym, czasem ma kilka if-ów po drodze.
    W ostatnich latach buzzwordem jest skrót DDD czyli Domain-Driven Design.
    Jest to zbiór technik mapowania skomplikowanych reguł biznesowych w aplikacjach które CRUD-em nie są.
    Często DDD stosowane jest z techniką Event Strormingu w której eksperci domenowi(np. główny księgowy z działu który używa danego oprogramowania)
    obrazują przebieg zdarzeń w systemie za pomocą przyklejania karteczek do tablicy.
</p>

<p>
    Ogólnie rzecz biorąc są to techniki do rozległych systemów klasy Enterprise,
    kierowanych do dużych organizacji. Na tyle skomplikowane, że specjaliści DDD zwykle nie rozumieją za pierwszym razem książki Erica Evansa
    od której zaczął się hype na DDD.
    Wśród kilkudziesięciu projektów przy których pracowałem techniki tej nie używano w żadnym.
    Były wśród nich projekty który swym rozmiarem pasowałyby do DDD.
    Ale w większości nie było potrzeby stosowania tego.
    Zresztą stosowanie DDD na siłę aby mieć wpis do CV kończy się wydumanym podziałem monolitycznej aplikacji na domeny biznesowe,
    utworzeniem mikroserwisów i stworzeniem rozproszonego monolitu który będzie jeszcze gorszy niż oryginał bo dołoży opóźnienia sieciowe.
</p>
<p> Pracowałem jednak w dwóch projektach gdzie DDD miałoby sens.
    Oba były spore, używane przez organizację, obsługiwały kilka typów użytkowników z rozbudowanym flow biznesowym.
</p>
<p> Pierwszym typem użytkowników w obu aplikacjach były rozliczenia obsługiwane przez pracowników.
    To pierwsza rzecz którą można wydzielić i dałoby dużo w obu projektach.
    Mówię w trybie przypuszczającym bo mówiąc kolokwialnie zleceniodawcy nie mieli kasy.
    A szkoda, bo jak wspomniałem w przytłaczającej większości przypadków DDD nie ma sensu ale tutaj byłoby sporo korzyści
    bo moduły rozliczeń zawsze są newralgiczne i skomplikowane. Obrót pieniędzmi to serce  każdego biznesu.
</p>
<p> Sam fakt, że moduły rozliczeń byłyby w osobnym repozytorium to zaleta bo nie każdy developer musiałby mieć do nich dostęp.
    Druga sprawa to logi które w systemach rozliczeniowych są zawsze bardziej newralgiczne niż z reszty aplikacji
    i nie powinny leżeć pomiędzy logami z aktywności zwykłego usera. Wydzielenie modułu zwiększałoby więc bezpieczeństwo.
</p>
<p>
    Pozostaje sprawa couplingu tych aplikacji. Pierwsza aplikacja oferuje płatne konta z różnymi poziomami usługi.
    Czyli proste odpytywanie aplikacja => moduł płatności.
    Moduł udostępnia wersjonowane API aby wygodnie deployować zmiany niezależnie w dwóch aplikacjach.
</p>
<p>
    Druga aplikacja była bardziej skomplikowana.
    Też oferuje płatne konta ale dodatkowo daje zarabiać innemu typowi użytkowników za akcje wykonane w serwisie.
    Czyli oprócz wcześniejszej komunikacji  aplikacja => moduł płatności tutaj moduł płatności musi odpytywać aplikację
    aby naliczyć odpowiednią wypłatę użytkownikom. Na tym poziomie komunikacji oba systemy mogłyby się bez problemu odpytywać nawzajem.
</p>

<p>
    Nie ma sensu dla takiej prostej komunikacji budować systemu zdarzeń kolejkowanych z uwagi na to, że po uruchomieniu
    produkcyjnemu kolejek zdarzeń późniejsza modyfikacja jest trudna.
</p>

<p>
    Jeśli mamy dwa wersjonowane endpointy, możemy sobie bezpiecznie i niezależnie zmieniać obie aplikacje.
    Jedna będzie używać starszej wersji endpointu dopóki nie zostanie rozbudowana.
    Nowa wersja endpointu będzie sobie na nią bezpiecznie czekać.
</p>

<p>
    Ale jeśli puścimy eventy w ruch a potem będziemy chcieli zmodyfikować event?
    Ok, zrobimy deploy, zaczną być produkowane i przyjmowane eventy  nowego typu.
    A co ze starymi które już są w kolejce? Będziesz czekał aż w nocy kolejka opustoszeje aby zrobić deploy?
    A jeśli aplikacja używana jest 24/7 i nie ma takiej możliwości?
</p>
<p>
    Tutaj by się przydało wersjonowanie eventów. Ale nie każdy o tym myśli przed implementacją.
    To tylko wydzielenie modułu płatności. Jeśli będzie wydzielone więcej modułów? Trzeba zacząć myśleć
    o przechowywaniu i odtwarzaniu stanu całości rozproszonego systemu w danej chwili.
    A może zorganizować to tak aby nie było stanu? Czym więc są zdarzenia na kolejce? To jest potężna tematyka.
    Polecam podcasty tego Pana na ten temat:
    <a target="_blank" href=”https://bettersoftwaredesign.pl/”>bettersoftwaredesign.pl</a>
</p>

<p>
    Dlatego na początku lepiej wydzielać serwisy z monolitu powoli.
    Albo jeśli piszemy nową funkcjonalność.
    Zrobiłem tak jeszcze w innym systemie, tym razem e-commerce.
    Klient potrzebował bardzo specyficznej obsługi kurierów którzy mieli odbierać paczki.
    I to z kilku firm naraz co oznacza integracje do kilku API i połączenie tego w jednych regułach biznesowych.
    Idealny kandydat do wydzielania na mikroserwis i odizolowanie tego od reszty sklepu.
</p>

<p>
    Tutaj przechodzimy do kolejnej ważnej rzeczy w DDD.
    Mianowicie kod odpowiedzialny za proces biznesowy ma być zupełnie odizolowany więc w przypadku mikroserwisu do
    kurierów nie było mowy aby jakikolwiek request był wysyłany z warstwy biznesowej.
    Da się tak zrobić i to będzie testowalne oraz odporne na późniejsze zmiany.
    Pisanie niezależnej warstwy biznesowej jest ułatwieniem sobie życia.
</p>

<p>
    I tutaj przechodzimy do smutnej konkluzji.
    W ogromnej liczbie projektów gdzie to mogłoby być wydzielone, logika biznesowa jest splątana z frameworkiem.
    Z Laravelem, Symfony, Yii2 itp.
    Logika rozwalona po wszystkich elementach frameworka i zwykle bez testów.
</p>

<p>
    Stąd wynika, że pisanie testów, stosowane DDD czy nawet wydzielanie logiki biznesowej jest wyznacznikiem projektów dobrej jakości.
    Przeciwieństwem dopisywania kolejnego ifa w kontrolerze na 8000 linijek.
    Ale nie popadajmy w pesymizm. Dobra wiadomość jest taka, że nie ma takiej aplikacji którą ktoś napisał słabo,
    nawet nie ze swojej winy(bo może miał napięty deadline?) której by się nie dało poprawić.
    Dlatego jeśli masz taką aplikację, nie możesz znieść jej bugów, chcesz na niej więcej zarabiać polecam zakładkę "kontakt".
</p>