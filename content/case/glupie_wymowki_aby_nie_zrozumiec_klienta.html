<p>
    <h4>Głupie wymówki aby nie zrozumieć klienta</h4>
    <hr>
</p>
<p> Klient to osoba który płaci za pracę nad projektem informatycznym. W środowisku narosło wiele mitów o tym jak źle rozmowa z takimi ludźmi przebiega.
    Zwykle to litania narzekań ze strony programistów. Bo to, bo tamto.
</p>
<p> Największym błędem jest odizolowanie ludzi tworzących kod od ludzi płacących za kod grupą osób pośrednich.
    Czyli proxy. Proxy zniekształca. Proxy opóźnia. Proxy jest wymówką aby nie próbować rozumieć klienta.
    Nie mówię tu oczywiście aby w projekcie nie było zupełnie takich ludzi ale nie mogą być szczelną barierą.
    Widziałem na własne oczy projekt który upadł i zakończył się wielkimi stratami finansowymi właśnie z powodu takiego sztywnego podejścia,
    w którym zleceniodawca był zupełnie odizolowany handlowcami od zespołu tworzącego projekt.
    Praca przypominała głuchy telefon i to się musiało zawalić ale taka była polityka przedsiębiorstwa.
</p>
<p> Na początku kariery bałem się rozmawiać z klientem bo byłem gostkiem ze sporej firmy, ukrytym za ludźmi proxy i w spokoju oraz błogości klepałem sobie taski.
    Tak możesz pracować 10 lat jeśli trafisz na spokojny projekt.
    Niektórym to pasuje i rozumiem to. Tylko problem w tym rozumowaniu jest taki, że w razie zakończenia projektu lub zmiany pracy jesteś przegranym który stracił lata zawodowego życia i nie rozwijał się. Powiesz, że przez ten czas nauczyłeś się pięciu framoworków z tutoriali? No i co z tego. Za rok wyjdą nowe wersje i twoja wiedza jest bezwartościowa. Zrób jeden projekt komercyjny choćby w starym frameworku ale od początku do końca uzgadniając wymagania bezpośrednio z klientem i masz wiedzę która się nie przeterminuje.
</p>

<p>Popatrzmy na przykładowe zarzuty o komunikację z klientem.</p>
<p><i>Bo klient nie wie jak technologia X działa.</i>
<br>
Może mu od razu rozkaż zaimplementować algorytm wyszukiwania w drzewie binarnym na whiteboardzie aby był godnym rozmówcą? To absurd, od tego ma opłaconych ludzi(w tym Ciebie),  aby nie musiał wiedzieć nic o technologii. Warren Buffet ma wywalone na komputery a jest najbogatszym inwestorem na świecie.
<br>
Olałbyś takiego klienta bo nie jest techniczny?
</p>
<p> <i>Bo klient sam nie wie czego chce.</i>
<br>
A kto jest tu specjalistą aby pomóc mu wybrać? Gdy idziesz do mechanika to mu dajesz manual naprawy auta z zaznaczoną stroną bo jesteś <b>totalnie</b> zdecydowanym? Po prostu czekasz na jego diagnozę, albo się z nią zgadzasz albo idziesz do innego mechanika. Tak samo ty musisz stawiać diagnozę czy proponować rozwiązania na problemy klienta. Doradzać, odradzać. Brać za to odpowiedzialność.
<br><br>Klient nie jest maszyną i nie da się na nim uruchomić kwerend jak w języku SQL aby wyciągnąć wymagania. Na tym polega cały myk. Trzeba mieć wyczucie a czasem wspomagać się nawet technikami takimi jak Event Storming. Ale to narzędzie do naprawdę dużych projektów i temat na inny wpis. W tym wpisie chodzi o to abyśmy przestali sobie w końcu robić wymówki w pracy której elementem nieodłącznym jest kontakt międzyludzki.
</p>
<p> <i>Bo klient ciśnie nierealne terminy.</i>
<br>
W takim wypadku zwyczajnie odmawiasz wykonania zlecenia. Odmawiałem nie raz.
Niestety nasz rynek to często podpisanie umowy na jakieś usługi a dopiero potem widzisz potworka w postaci kodu i całą listę zadań przy nim.
Czyli tak jakby przyjąłeś już zlecenie.
Pozostaje przedstawić argumenty dlaczego zrobienie tych rzeczy szybko zaowocuje katastrofą. Jeśli nadal się upiera rozwiąż umowę.
Rozwiązanie umowy nie jest przyjemne ale uwierz, katastrofa taka jak upadek projektu jest gorsza.
<br>
Najgorsze co możesz zrobić w tej branży to obiecać takiemu klientowi zrobienie tego mimo iż sam wiesz, że to nierealne(patrz: <a class="alert-info" href="https://en.wikipedia.org/wiki/Death_march_(project_management)">Death march in project management</a>).
</p>

<p>
    Podsumowanie.<br>
    Programowanie to biznes a więc i psychologia. Zarobek lub strata pieniędzy dla klientów którzy nam to zlecają.
    Ludzie przychodzą do branży i myślą, że tu się płaci za siedzenie i klepanie pętli foreach. Nie ma większego błędu.
    Kod jest tylko narzędziem. Gdy zamawiasz ekipę do remontu domu nie wchodzą bez słowa i nie zaczynają rozwalać losowych ścian
    młotami udarowymi(bo chcą przetestować akurat to narzędzie i wpisać je sobie do CV).
    Ustalenia, rozmowy, analizy. To często trwa więcej niż sama część techniczna.
</p>